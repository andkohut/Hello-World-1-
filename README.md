# Hello-World-1-
Серцевиною взаємодії на Github є pull request. Коли ви відкриваєте запит на зміни, ви пропонуєте зроблені вами зміни власникові котроїсь із віток, щоб він переглянув їх, схвалив і об’єднав з власною версією документа. Запит демонструє авторам відмінності їхніх версій, позначає різними кольорами зміни, доповнення і вилучення.
Як тільки ви зберегли зміни, ви можете зробити запит на збереження і розпочати обговорення змін, навіть, якщо роботу ще не завершено.
У повідомленні про зміни можна задіяти систему нагадувань Github, якщо використати посилання на певного користувача чи команду у вигляді “@username Текст повідомлення (чи запитання)”. Таким чином ви можете попросити про відповідь будь-кого зі співавторів незалежно від того, де він знаходиться: в одній кімнаті з вами чи в іншому часовому поясі.
Створення вітки
Галуження - це спосіб одночасної роботи з кількома версіями проекту.
За замовчуванням ваше сховище має одну вітку (чи галузку), що називається master. Вона є головною і остаточною галузкою. Ми виконаємо галуження заради експерименту. У відгалуженні виконаємо редагування, а тоді запишемо їх до master.
Коли ви створюєте відгалуження master, ви фіксуєте стан (робите миттєвий знімок) вітки master на момент відгалуження. Якщо хтось інший зробить зміни в галузці master, поки ви працюєте зі своєю віткою, ви зможете завантажити всі зміни, зроблені без вас.
